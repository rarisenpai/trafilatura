EU-maiden on vaikea päästä nopeasti sopuun EU:n tulevasta rahoituskehyksestä. Saksan liittokansleri Angela Merkel on tyytymätön siihen, miten suurimman nettomaksajan vaatimuksiin on tähän mennessä suhtauduttu.
Saksan liittokansleri Angela Merkel keskusteli keskiviikkona Berliinissä Suomen pääministerin Sanna Marinin (sd) kanssa. Keskustelujen pääaihe oli selvästi Euroopan unionin vuosien 2021-2027 rahoituskehys.
Merkelin arvioiden perusteella ollaan vielä valovuoden päässä lopullisesta ratkaisusta.
”Kun ottaa huomioon, miten suuria erot komission ja Eurooppa-neuvoston puheenjohtajan ehdotusten välillä ovat ja mitä nuo erot tarkoittavat miljardeissa, on selvää, ettei yhteisymmärrykseen ole helppoa päästä”, Merkel muistutti yhdessä Marinin kanssa pitämässään lehdistötilaisuudessa Berliinissä.
Lue myös:
Suomi esitti viime syksynä EU:n puheenjohtajamaana, että unionin budjetti on 1,074 prosenttia jäsenmaiden yhteenlasketusta kansantuotteesta. Tämä ehdotus törmättiin EU-maissa jotakuinkin yksimielisesti.
Jäsenmaiden johtajien muodostaman Eurooppa-neuvoston puheenjohtaja, belgialainen Charles Michels yrittää nyt saada aikaan kompromissia 1,07 prosentin ehdotuksella. Suomen hallitus on pudottanut omaansa 1,06 prosenttiin.
”Meidän näkemyksiämme suurimpana nettomaksajana ei vielä ole otettu riittävästi huomioon. On nimittäin hyvä muistaa, että myös budjetissa, joka vastaisi prosenttia jäsenmaiden yhteenlasketusta kansantuotteesta, meidän nettomaksumme kasvaisi kymmenen miljardia, koska Britannia eroaa unionista”, Merkel korosti.
Lue seuraavaksi: